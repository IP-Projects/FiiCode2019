# FiiCode2019

https://fiicode.asii.ro/sectiunea-web

# Code and Instructions

[ReadMe](https://github.com/IulianOctavianPreda/FiiCode2019/tree/master/MultiMediaAlbumManagementLibrary) - Redirect to the instructions

# Tema propusă

La secțiunea Web & Mobile a concursului FII Code 2019

# Descriere

Să se conceapă un framework Web modular menit a oferi dezvoltatorilor de aplicații Web posibilitatea generării de albume interactive de redare a unor resurse multimedia precum fotografii, ilustrații, diagrame, filme, animații, conținuturi audio, prezentări. Fiecare album va oferi modalități multiple de redare a resurselor și toate mijloacele necesare parcurgerii facile – i.e. controale de interacțiune standard via tastatură și mouse, iar pentru dispozitive mobile folosind gesturi de genul tap, swipe și altele – de către utilizatorii finali a mulțimii de resurse multimedia organizate în albumele specificate, asigurându-se ergonomia și independența de platformă (desktop, dispozitiv mobil, smart TV, chioșc informațional,...) ori de caracteristicile mediului de redare: rezoluție, densitate de pixeli, orientare și formă a ecranului.

Codul-sursă generat (HTML, CSS, JavaScript) și conținutul propriu-zis al albumelor pot fi oferite la nivel de client (front-end) și/sau server (back-end). Minimal, se vor lua în considerație formatele GIF, JPEG, MPEG și MP3. Suportul pentru alte formate se va oferi via extensii, implementându-se minim două – de exemplu, pentru redat resurse în formatele SVG (Scalable Vector Graphics) și PDF (Portable Document Format).

Resursele multimedia ce pot fi incluse într-un album pot fi stocate local sau referite de adrese Web (URLs – Uniform Resource Locators). Similar pentru albumele propriu-zise disponibile.

Framework-ul creat va putea fi configurat pe baza unor parametri – de pildă, dimensiunea zonei de redare a unui album, URL-ul albumului, maniera de vizualizare (interactivă sau nu), inhibarea afișării controalelor de interfață etc. Acești parametri pot fi specificați prin program sau preluați dintr-un document JSON (JavaScript Object Notation).

# Bonus-uri

1. “Răsfoirea” albumului via instrucțiuni date prin intermediul unei interfețe în linia de comandă (CLI – Command Line Interface) ori pe baza unor comenzi vocale.
2. Recurgerea la WebGL pentru realizarea unei interfețe 3D a albumului.
3. Oferirea de suport pentru internaționalizare și accesibilitate Web.
4. Includerea de module suplimentare pentru realizarea altor operații de interes – de exemplu, detectarea de resurse identice, recomandarea unor resurse similare, aplicarea de efecte vizuale la redarea unei/unor/tuturor resurse disponibile într-un album etc.

# Resurse de interes

- Filmul materiei “Tehnologii Web” inițiată și predată de Sabin Buraga (FII, UAIC) – https://profs.info.uaic.ro/~busaco/teach/courses/web/web-film.html

- Filmul disciplinei “Dezvoltarea aplicațiilor Web la nivel de client” inițiată și predată de Sabin Buraga (FII, UAIC) – https://profs.info.uaic.ro/~busaco/teach/courses/cliw/web-film.html

- Awesome Lists – https://github.com/sindresorhus/awesome

- There is a bot for that – https://thereisabotforthat.com/

- Student Developer Pack – https://education.github.com/pack
